# -*- mode: mandoku-view; -*-
#+TITLE: 汴京遺蹟志
#+DATE: 2015-08-24 22:45:23.171474
#+PROPERTY: ID KR2k0097
#+PROPERTY: BASEEDITION WYG    
#+PROPERTY: JUAN 卷二十四
<pb:KR2k0097_WYG_024-1a>¶
欽定四庫全書¶
　汴京遺蹟志卷二十四　　　明　李濂　撰¶
　　藝文十一¶
　　五言排律¶
　　　天章閣觀御書飛白十韻　　宋韓琦¶
内閣開清曉中天對邇臣唐虞遺典在河洛奥書陳二¶
聖勤勞舊千齡矩法新帝暉方咫尺宸翰復躬親鸞拂¶
宮綃舞花隨御筆春奎光連璧府劒影動龍津今古神¶
<pb:KR2k0097_WYG_024-1b>¶
功絶頒宣上意均玉峯羅爼豆黼座拱星辰魚藻符亨¶
㑹蓬瀛寄此身流霞僊飲罷又賜一杯醇¶
　　　黄河八韻寄呈聖俞　　　　　歐陽脩¶
河水激箭險誰言航葦逰堅冰馳馬渡伏浪捲沙流樹¶
落新摧岸湍驚忽改洲鑿龍時退鯉漲潦不分牛萬里¶
通槎漢千帆下漕舟怨歌今罷築故道失難求灘急風¶
逾響川寒霧不收詎能窮禹迹空欲問張侯¶
　　　和歐陽永叔黄河八韻　　　　梅堯臣¶
<pb:KR2k0097_WYG_024-2a>¶
少本江南客今為河曲遊嵗時憂漾溢日夕見奔流齧¶
岸侵民壤飄槎閣鴈洲峻門波作箭古郡鐵為牛目極¶
髙飛鳥身輕不及舟寒冰狐自聽源水使嘗求宻樹隨¶
灣轉長罾刮浪收如何貴沉玉川興是諸侯¶
　　　金明池遊　　　　　　　　梅堯臣¶
三月天池上都人袨服多水明搖碧玉岸響集靈鼉畫¶
舸龍延尾長橋霓飲波苑花光粲粲女齒笑瑳瑳行袂¶
相朋接游肩與賤摩津樓金間采幄殿錦文窠挈榼車¶
<pb:KR2k0097_WYG_024-2b>¶
旁綴歸郎馬上歌川魚應望幸㡬日翠華過¶
　　七言排律¶
　　　汴州令狐相公新於郡内栽竹百竿坼壁開軒¶
　　　　旦夕對翫偶題七言五韻　唐白居易¶
梁王脩竹舊傳名久廢年深竹不生千畝荒涼尋未得¶
百竿青翠種新成墻開乍見重添興窓靜時聞别有情¶
煙葉蒙蘢侵夜色風枝蕭颯弄秋聲更登樓望尤堪重¶
十萬人家無一莖¶
<pb:KR2k0097_WYG_024-3a>¶
　　　五日蔡河廢津泛舟　　　　眀李夢陽¶
當年錦纜帝王州此日荒津競渡遊賔客未銷梁苑氣¶
江山聊寫汨羅愁流金赤日偏輸浪似葢輕雲故翼舟¶
漁聽歌鐘沉復躍燕窺舞袖去還留調冰雪藕佳人並¶
斷艾分蒲上客酬出溜只疑天上轉泝洄真在鏡中浮¶
隂隂暝色鳧鷖岸嫋嫋風香杜若洲醉裏驚聞催住漿¶
别船追進夕筵羞¶
　　　早春相國寺雪集　　　　　　　李濂¶
<pb:KR2k0097_WYG_024-3b>¶
冒雪尋幽入梵宮凍雲臺殿暫停驄飛花撲面諸天外¶
素影侵盃浩刼中亂㸃袈裟堪作畫宻隨錫杖故翻風¶
飄殘柳絮春猶淺開遍梅花景不同郢客歌腔知獨妙¶
梁園賦筆許誰工寒天拉友瞻龍象塵世勞生嘆蓼蟲¶
酒半詼諧嘲佛印詩成匆遽和天童自憐淨社攢眉客¶
元是康衢鼓腹翁坐濕巾袍吟更苦起登樓閣興何窮¶
須臾席上雙缾盡轉覺人間萬事空清逼塔光還&KR0609;&KR0609;¶
潤宜麥秀定芃芃無須泛艇尋安道且聽鳴鐘謁逺公¶
<pb:KR2k0097_WYG_024-4a>¶
日暮醉歸誇勝㑹青蓮回首玉玲瓏¶
　　五言絶句¶
　　　倉頡造字臺　　　　　　　　唐岑參¶
野寺荒臺晚寒天古木悲空堦有鳥跡猶似造書時¶
　　　登相國寺閣　　　　　　　　　劉商¶
晴日登臨好春風各望家垂楊夾城路客思逐楊花¶
　　　都門路　　　　　　　　　宋司馬光¶
紅塵晝夜飛車馬古今迹獨憐道旁柳慘淡少顔色¶
<pb:KR2k0097_WYG_024-4b>¶
　　　汴上送客　　　　　　　　　梅堯臣¶
朝辭都城裏暮止汴堤頭滿目非相親寂黙對河流¶
　　　舟中夜聽汴河水聲　　　　　梅堯臣¶
夏雨漲黄流夜鳴隣舩柁乗危冒險人不識西山餓¶
　　　過廢牧苑　　　　　　　　元趙子昂¶
一片中原地紛紛㡬戰爭至今將不去留與後人耕¶
　　　録汴梁宮人語十首　　　　　　楊奐¶
一入深宮裏經今十五年長因批帖子呼到御牀前¶
<pb:KR2k0097_WYG_024-5a>¶
　　　二¶
嵗嵗逢元夜金蛾鬧簇巾見人心自怯終是女兒身¶
　　　三¶
殿前輪值罷偷去賭金釵怕見黄昏月殷勤上玉階¶
　　　四¶
仁聖生辰節君王進玉巵夀棚兼夀表留待北還時¶
　　　五¶
邊奏行臺急東華夜啟封内人催步輦不候景陽鐘¶
<pb:KR2k0097_WYG_024-5b>¶
　　　六¶
駕前雙白鶴日日候朝回自送鑾輿去經年更不來¶
　　　七¶
為道圍城久粧奩犒鬭軍入春魂斷絶饑苦不堪聞¶
　　　八¶
别殿弓刀響蒼黄接鄭王尚愁宮正怒含淚强添粧¶
　　　九¶
一向傳宣喚誰知不復還來時舊鍼線記得在窓間¶
<pb:KR2k0097_WYG_024-6a>¶
　　　十¶
北去遷沙漠誠心畏從行不如當日死頭白若為生¶
　　　上方寺　　　　　　　　明李夢陽¶
飲罷塔廊坐塔深蘿葉垂欲枕石頭臥待有清風吹¶
　　　繁臺書院　　　　　　　　李夢陽¶
書院今人蹟繁臺古代名樓花翻入燕塔樹不巢鶯¶
　　　夷門懐古二首　　　　　　王廷相¶
鬭雞纏紫羅彈箏住流水不見盛時人重過繁華市¶
<pb:KR2k0097_WYG_024-6b>¶
　　　二¶
華園明積雪上客艷新詞何處梁王苑秋風蔓草迷¶
　　　汴州懐古五首　　　　　　　李濂¶
落日夷門道惟餘古堞雲猶懐抱關叟談笑卻秦軍¶
　　　二¶
鄒枚不可見辭賦至今傳何處偏懐古梁臺日暮煙¶
　　　三¶
出郭翠煙重遙聞野寺鐘堤邊逢父老閒說宋仁宗¶
<pb:KR2k0097_WYG_024-7a>¶
　　　四¶
近郭無山水春遊上吹臺平蕪猶自迥載酒獨徘徊¶
　　　五¶
花石今何在孤城涕淚中金梁橋上月偏照宋遺宮¶
　　七言絶句¶
　　　汴口懷古　　　　　　　　唐杜牧¶
錦纜龍舟隋煬帝平臺複道漢梁王遊人還起前朝念¶
折柳孤吟斷殺腸¶
<pb:KR2k0097_WYG_024-7b>¶
　　　夷門　　　　　　　　　　　胡曾¶
六龍冉冉驟朝昏魏國賢才杳不存惟有侯嬴在時月¶
夜來猶自照夷門¶
　　　汴河　　　　　　　　　　　胡曾¶
千里長河一旦開亡隋波浪九天來錦帆未落干戈起¶
惆悵龍舟更不廻¶
　　　又　　　　　　　　　　　　羅鄴¶
煬帝開河鬼亦悲生民不獨力云疲至今嗚咽東流水¶
<pb:KR2k0097_WYG_024-8a>¶
似向清平怨昔時¶
　　　又二首　　　　　　　　　皮日休¶
萬艘龍舸緑絲閒載到揚州盡不還應是天教開汴水¶
一千餘里地無山¶
　　　二¶
盡道隋亡為此河至今千里賴通波若無水殿龍舟事¶
共禹論功不下多¶
　　　楊柳枝詞　　　　　　　　劉夢得¶
<pb:KR2k0097_WYG_024-8b>¶
煬帝行宮汴水濵數枝殘柳不勝春晚來風起花如雪¶
飛入宮墻不見人¶
　　　汴河曲　　　　　　　　　　李益¶
汴河東流無限春隋家宮闕已成塵行人莫上長堤望¶
風起楊花愁殺人¶
　　　汴州聞角　　　　　　　　武元衡¶
何處金笳月裏悲悠悠逺客夢先知單于城上關山曲¶
今日中原總解吹¶
<pb:KR2k0097_WYG_024-9a>¶
　　　黄河　　　　　　　　　　　宋邵雍¶
誰言為利多于害我謂長渾未始清西至崑崙東至海¶
其間多少不平聲¶
　　　集禧宮謝雨　　　　　　　　歐陽脩¶
十里長街五鼓催泥深雨急馬行遲臥聽竹屋蕭蕭響¶
却憶滁州睡足時¶
　　　初春登興國寺塔　　　　　　司馬光¶
雨過風清露氣勻林花變色柳條新為君作意登髙處¶
<pb:KR2k0097_WYG_024-9b>¶
試望皇州表裏春¶
　　　九日賜宴瓊林苑作　　　　　王安石¶
金明馳道柳參天投老重來聽管絃飽食大官還惜日¶
夕陽臨水意茫然¶
　　　題中書壁　　　　　　　　　王安石¶
夜開金鑰召詞臣對御抽毫布帝綸須信朝家重儒術¶
一時同榜用三人¶
　　　樊樓(即豐樂樓汴京/酒樓也在城内)　　　　　劉子翬¶
<pb:KR2k0097_WYG_024-10a>¶
梁園歌舞足風流美酒如刀解斷愁憶得承平多樂事¶
夜深燈火上樊樓¶
　　　玉津園　　　　　　　　　　劉敞¶
垂楊冉冉籠清籞細草茸茸覆白沙長閉園門人不入¶
禁渠流出雨殘花¶
　　□過朱亥墓　　　　　　　　　黄庻¶
枯林寒草墓丘墟等是當年一丈夫地下若知應笑死¶
衣冠今日有屠沽¶
<pb:KR2k0097_WYG_024-10b>¶
　　　和江鄰㡬送客回同過金明池二首¶
　　　　　　　　　　　　　　　梅堯臣¶
送别西亭車馬塵天池回傍欲迷津畫舩龍尾何時發¶
丹杏稍頭漏泄春¶
　　　二¶
風光猶未老於人獸口泉聲瀉碧津一洗塵襟無俗慮¶
柳條開眼共看春¶
　　　京師逢賣梅花三首　　　　梅堯臣¶
<pb:KR2k0097_WYG_024-11a>¶
北土只知看杏蘂大梁亦復賣梅花此心還似庾開府¶
不惜金錢買取誇¶
　　　二¶
驛使前時走馬迴北人初識越人梅清香莫把荼&KR1048;比¶
只欠溪頭月下盃¶
　　　三¶
此去吾鄉二千里不看素蕚兩三年移根種子誰辛苦¶
上苑偷來直㡬錢¶
<pb:KR2k0097_WYG_024-11b>¶
　　　過仁宗陵　　　　　　　　劉信叔¶
干戈消弭嵗豐登邊將無功吏不能四十二年&KR0218;忍說¶
西風吹淚過昭陵¶
　　□梁臺　　　　　　　　　金完顔璹¶
汴水悠悠蔡水來秋風古道野花開行人驚起田間雉¶
飛上梁王鼓吹臺¶
　　　相國寺鐘　　　　　　　　　祝簡¶
寒雞縮頸未鳴晨已聽舂容入夢頻未必佛徒知警悟¶
<pb:KR2k0097_WYG_024-12a>¶
秖能喚起利名人¶
　　　龍徳故宮　　　　　　　　　　辛愿¶
蛇分鹿死已無秦五十年來漢苑春問著流鶯無一語¶
柳條依舊拂墻新¶
　　□梁園春三首　　　　　　　　元好問¶
雙鳳簫聲隔綵霞宮鶯催賞玉谿花誰憐利澤門前柳¶
瘦倚東風望翠華¶
　　　二¶
<pb:KR2k0097_WYG_024-12b>¶
暖入金溝細浪添津橋楊柳緑纖纖賣花聲動天街逺¶
㡬處春風揭繡簾¶
　　　三¶
上苑春濃晝景閒緑雲紅雪擁三山宮墻不隔東風斷¶
偷送天香到世間¶
　　　雪香亭雜詠八首(亭在故汴宮/仁安殿西)　元好問¶
落日青山一片愁大河東注不還流若為長得熙春在¶
時上髙層望宋州¶
<pb:KR2k0097_WYG_024-13a>¶
　　　二¶
金縷歌辭金屈巵百年人事鬢成絲重來未必春風在¶
更為梨花住少時¶
　　　三¶
滄海横流萬國魚茫茫神理竟何如六經管得書生下¶
濶劒長鎗不信渠¶
　　　四¶
羅綺深宮二十年更持桃李向誰妍人生只合梁園死¶
<pb:KR2k0097_WYG_024-13b>¶
金水河邊好墓田¶
　　　五¶
萬户千門盡有名眼中歴歴記經行賦家正有蕪城筆¶
一片傷心畫不成¶
　　　六¶
暮雲樓閣古今情地老天荒恨未平白髮纍臣㡬人在¶
就中愁殺庾蘭成¶
　　　七¶
<pb:KR2k0097_WYG_024-14a>¶
琵琶心事曲中論曾笑明妃負漢恩明日天山山下路¶
不須回首望都門¶
　　　八¶
爐薰裊裊帶輕隂翠竹髙梧水殿深去去旃車雪三尺¶
畫羅休縷麝香金¶
　　　黄河　　　　　　　　　　元陳孚¶
千載金湯擁上流只今惟有荻花秋江南客子笑無語¶
閒看黄河繞汴州¶
<pb:KR2k0097_WYG_024-14b>¶
　　　朱僊驛　　　　　　　　　　陳孚¶
城郭重來事已非南薰不掩柳依依當時大慶蒼虬礎¶
留與田家夜搗衣¶
　　　汴學　　　　　　　　　　洪焱祖¶
朝元競詫新宮麗相國猶存古寺雄璧水枯荷人不到¶
石經零落臥秋風¶
　　　題萬嵗山圖　　　　　　　元明善¶
萬嵗綱船出太湖九朝膏血一時枯阿誰種下中原禍¶
<pb:KR2k0097_WYG_024-15a>¶
猶自昂藏入畫圖¶
　　　徽廟走馬溝中得古銅燈盞¶
剥盡金銅土色如㡬經溝底引鑾輿君王無復重逰幸¶
留與山人照讀書¶
　　　汴城士人家翫小石峯¶
天星何代隕虚空化作玲瓏一小峯自是宣和殿中物¶
上頭銘刻護雙龍¶
　　　觀宋徽宗宸翰¶
<pb:KR2k0097_WYG_024-15b>¶
宋家宗社已丘墟萬里中原百戰餘玉輦不知何處去¶
人間留與瘦金書¶
　　　題宋故宮　　　　　　　　　郝經¶
國是當時已盡非强將商鞅作臯夔莫言天變渾無畏¶
不見雷轟黨籍碑¶
　　　艮岳　　　　　　　　　　李孝光¶
一沼何堪役萬民一峯將使九州貧江山假設方成就¶
真箇江山已屬人¶
<pb:KR2k0097_WYG_024-16a>¶
　　　龍徳宮　　　　　　　　　　王惲¶
當年陸海駭珍藏此日繁華墮𣺌茫春草不隨人事換¶
依然分翠入宮墻¶
　　　汴梁故宮寒食　　　　　　　王惲¶
人家賣酒繞宮池爭插青旗曲作圍簫鼓漸多寒食近¶
一樽先為典春衣¶
　　　熙春閣　　　　　　　　　　王惲¶
傑閣當年宴御頻鼎煙未盡慘兵塵土堦三尺茅茨底¶
<pb:KR2k0097_WYG_024-16b>¶
人自熙熙物自春¶
　　　梁園對月　　　　　　　　　王惲¶
兒時曾住汴梁城二十年來重此行一片鳳凰池上月¶
向人還似舊時明¶
　　　宿開封後署　　　　　　　　王惲¶
拂拭殘碑覽徳輝千年包范見留題驚烏繞匝中庭栢¶
猶畏霜威不敢棲¶
　　　詠鎮旗　　　　　　　　　眀顧禄¶
<pb:KR2k0097_WYG_024-17a>¶
　　按河南總志國初皇祖駐蹕開封駕回勑留大旗¶
　　卓于行宮之髙臺以鎮中原¶
禁闕重重鎻不開當年曾駐六龍來鎮旗留在人瞻仰¶
髙颺宮中百尺臺¶
　　　黄河舟中　　　　　　　　　　于謙¶
順風吹浪片帆輕頃刻奔馳十數程舵尾吹煙猶未熟¶
船頭已見汴梁城¶
　　　宋宮　　　　　　　　　　　　于謙¶
<pb:KR2k0097_WYG_024-17b>¶
龍樓髙處綵雲飛艮岳纔成事已非寂寞長門金鎻合¶
中州無復二龍歸¶
　　　春日逰三山陂　　　　　　　李夢陽¶
崔嵬艮岳他年笑寂寞三山後代思湖色春光浄滿眼¶
古城風暮㡬人悲¶
　　　登臺　　　　　　　　　　　李夢陽¶
梁孝臺前白杏花眼看風落散晴沙黄鸝恰恰誰為侶¶
紫燕飛飛自作家¶
<pb:KR2k0097_WYG_024-18a>¶
　　　夷門十月歌　　　　　　　李夢陽¶
小麥青青水半陂半落不落楊柳枝回風忽送天南鴈¶
恰似春江二月時¶
　　　汴中元夕四首　　　　　　李夢陽¶
花燭沉沉動玉樓月明春女大堤遊空中騎吹名王過¶
散落天聲滿汴州¶
　　　二¶
中山孺子倚新粧鄭女燕姬獨擅場齊唱憲王春樂府¶
<pb:KR2k0097_WYG_024-18b>¶
金梁橋外月如霜¶
　　　三¶
四海煙花逢上元中州行樂競千門大江不辨魚龍夜¶
珊瑚寶玦是王孫¶
　　　四¶
細雨春燈夜色新酒樓花市不勝春和風欲動千門月¶
醉殺東西南北人¶
　　　汴州懐古四首　　　　　　　李濂¶
<pb:KR2k0097_WYG_024-19a>¶
黄河迴繞宋神州聒耳濤聲日夜流堤柳似知朝代改¶
半含煙雨半含愁¶
　　　二¶
宋室南遷王氣收千秋遺恨大河流可憐五國城頭月¶
一片清光照汴州¶
　　　三¶
保甲青苗淚滿衣金陵相業竟全非傷心不見蓬萊殿¶
寂寞春風燕子飛¶
<pb:KR2k0097_WYG_024-19b>¶
　　　四¶
寒煙漠漠宜春苑孤月朧朧萬嵗峯回首二龍沙塞逺¶
故宮無復六更鐘¶
　　　登吹臺有感二首　　　　　　李濂¶
臺邊草色苑邊雲挈酒來遊白日曛富貴可憐成一夢¶
疎花冷雨信陵墳¶
　　　二¶
五柳先生盡日閒登臺一醉當登山仰天長嘯無人識¶
<pb:KR2k0097_WYG_024-20a>¶
苦憶夷門老抱關¶
　　　遊大道宮八首　　　　　　　李濂¶
塵海茫茫兩鬢霜暫依丹竈惜流光誰堪世上風波惡¶
獨愛壺中日月長¶
　　　二¶
路入蓬萊紫翠多松間雙鶴舞婆娑逢碁莫看僊人著¶
王質當年己爛柯¶
　　　三¶
<pb:KR2k0097_WYG_024-20b>¶
𤣥都樓觀碧霞明與客登臨坐晚晴緑幘僊童歌勸酒¶
白頭道士臥吹笙¶
　　　四¶
青鳥翩翩去不迴白雲寂寂鎻丹臺閒來讀罷瑤池記¶
始信昆明有刼灰¶
　　　五¶
載酒尋春度石梁陶然酣臥白雲房情知鶴夢非塵夢¶
直把僊鄉作醉鄉¶
<pb:KR2k0097_WYG_024-21a>¶
　　　六¶
羽客不飡煙火食夜禮瑤壇覲宸極天風吹散步虚聲¶
萬里雲霞分五色¶
　　　七¶
采藥名山志未酬偶來松院愜春逰金丹口訣真難遇¶
㡬向風塵嘆白頭¶
　　　八¶
出世何須躡彩虹扶桑莫問海天東人間要識真僊境¶
<pb:KR2k0097_WYG_024-21b>¶
汴上來看大道宮¶
　　　于少保祠　　　　　　　　　李濂¶
使君嘉績遍三河汴土遺民墮淚多無限頌勛懐徳意¶
春風吹入降神歌¶
　　六言四句¶
　　　題西太乙宮壁二首　　　宋王安石¶
楊柳鳴蜩緑暗荷花落日紅酣三十六陂春水白頭想¶
見江南¶
<pb:KR2k0097_WYG_024-22a>¶
　　　二¶
三十年前此路父兄持我東西今日重來白首欲尋陳¶
迹都迷¶
　　　次介甫韻題西太乙宮壁二首　黄庭堅¶
風急啼鳥未了雨來戰蟻方酣真是真非安在人間北¶
看成南¶
　　　二¶
晚風池蓮香度曉日宮槐影西白下長干夢到青門紫¶
<pb:KR2k0097_WYG_024-22b>¶
曲塵迷¶
　　詞¶
　　　賀新郎　汴京懐古　　　　　明李濂¶
四野平如掌上荒城憑髙騁望秋容蕭爽廢殿遺宮何¶
處是極目風煙莽蒼艮岳下牧兒來往一代興亡真大¶
夢恨當時京勔貪天賞興土木斥忠讜　宋都往事增¶
悲慷更愁聞青城邀駕括金空帑二帝蒙塵沙漠去回¶
首中原板蕩聽滿路胡笳哀響汴水東流還似昔問鑾¶
<pb:KR2k0097_WYG_024-23a>¶
輿何日還華壤悲舊蹟動遐想¶
　　　沁園春　艮岳弔古　　　　　李濂¶
十里青山百道流泉艮岳巧哉羨芙蓉城闕飛亭灑雪¶
海棠臺榭絶壑鳴雷萬態竒峯百花窈洞一片平原錦¶
作堆真如畫有巖巖紫翠樹樹琪瑰　東京舊事堪哀¶
恨誤國姦臣釀禍胎昔道君開苑毒痡四海蔡京入相¶
濁亂三台巢鳳樓前濯龍峽口鉦鼓喧天動地來煙塵¶
起慨鑾輿不返弔古徘徊¶
<pb:KR2k0097_WYG_024-23b>¶
　　　滿江紅　謁于少保祠　　　　　李濂¶
少保祠堂汴水上千秋廟食紛屢舞鐘鼓娛神英靈降¶
陟遺愛百年留里巷清風兩袖朝京國磨嵩山千丈翠¶
芙蓉書勲徳　日正午金輪昃彗忽見鑾輿北獨擎天¶
不墜伊誰之力身後寵褒公論白向來寃憤愁雲黑嘆¶
鷺鷥冰上索魚嗛何由得(諺云鷺鷥冰上/走何處尋魚嗛)¶
　　　臨江僊　夷門懐古　　　　　李濂¶
落日夷門思往事抱關白首侯嬴信陵虚左自來迎側¶
<pb:KR2k0097_WYG_024-24a>¶
身親執轡賔客四筵驚　臥内兵符初入手鐵椎俠客¶
功成邯鄲圍解鼓鼙聲卻秦馳救趙五霸與齊名¶
　　□柳稍青　梁苑懐古　　　　　　李濂¶
落日平川梁王廢苑衰草寒煙羅綺香銷歌鐘聲散臺¶
殿春殘　當年賔客駢闐賦雪地空留麗篇往事淒其¶
辭人亡矣風景依然¶
　　　西江月　汴秋懐古二首　　　　李濂¶
公子祠前春草屠兒墓上秋雲偶來堤口坐斜曛往事¶
<pb:KR2k0097_WYG_024-24b>¶
令人悲憤　執轡髙風如在竊符竒策曾聞抱關老叟¶
信陵君百世芳名不隕¶
　　　二¶
五代古城殘角三山廢壘寒葩南薫門外亂啼鴉暝色¶
秋林瀟灑　艮岳遺宮荆棘繁臺斷塔雲霞傷心二帝¶
狩龍沙落日平原駐馬¶
　　　浣溪沙　汴州元夕　　　　　　李濂¶
火樹嶙峋夜放花一天星斗爛晴霞春城月出樂無涯¶
<pb:KR2k0097_WYG_024-25a>¶
　蕩子陌遊歌不斷諸王輦過鼓頻撾賞心誰忍負年¶
華¶
　　　憶王孫　秋日登吹臺二首　　　李濂¶
魏侯城外古時臺雲澹天空載酒來登臨懐古興悠哉¶
醉金罍帽插黄花躍馬迴¶
　¶
城南霜樹晚扶疎秋滿荒臺一嘯舒坐待林稍月挂初¶
興何如醉墨淋漓壁上書¶
<pb:KR2k0097_WYG_024-25b>¶
　¶
　¶
　¶
　¶
　¶
　¶
　¶
　汴京遺蹟志巻二十四¶

# -*- mode: mandoku-view; -*-
#+TITLE: 汴京遺蹟志
#+DATE: 2015-08-24 22:45:22.703010
#+PROPERTY: ID KR2k0097
#+PROPERTY: BASEEDITION WYG    
#+PROPERTY: JUAN 總目
<pb:KR2k0097_WYG_000-1a>¶
欽定四庫全書　　　　　史部十一¶
　汴京遺跡志總目　　　　地理類七(古蹟之屬/)¶
　　卷一¶
　　　宋京城¶
　　　宋大内宫室¶
　　　宋内諸司¶
　　　宋外諸司¶
　　　宋明堂¶
<pb:KR2k0097_WYG_000-1b>¶
　　卷二¶
　　　官署一¶
　　卷三¶
　　　官署二¶
　　卷四¶
　　　山岳¶
　　卷五¶
　　　河渠一¶
<pb:KR2k0097_WYG_000-2a>¶
　　巻六¶
　　　河渠二¶
　　巻七¶
　　　河渠三　(附京畿溝洫暨/堤閘渡口潭泊)¶
　　巻八¶
　　　宫室　(宫/門)　(樓/堂)　(閣/館)　(亭/)¶
　　　臺池園苑洞峽渚沜¶
　　巻九¶
<pb:KR2k0097_WYG_000-2b>¶
　　　岡堆坡陂關梁井墓¶
　　巻十¶
　　　寺觀¶
　　巻十一¶
　　　祠廟庵院¶
　　巻十二¶
　　　雜志一¶
　　巻十三¶
<pb:KR2k0097_WYG_000-3a>¶
　　　雜志二¶
　　巻十四¶
　　　藝文一¶
　　　　奏議¶
　　巻十五¶
　　　藝文二¶
　　　　記¶
　　　　序¶
<pb:KR2k0097_WYG_000-3b>¶
　　巻十六¶
　　　藝文三¶
　　　　碑¶
　　巻十七¶
　　　藝文四¶
　　　　墓碑¶
　　　　墓誌¶
　　　　神道碑¶
<pb:KR2k0097_WYG_000-4a>¶
　　巻十八¶
　　　藝文五¶
　　　　雜文¶
　　巻十九¶
　　　藝文六¶
　　　　賦一¶
　　巻二十¶
　　　藝文七¶
<pb:KR2k0097_WYG_000-4b>¶
　　　　賦二¶
　　巻二十一¶
　　　藝文八¶
　　　　五言古詩¶
　　巻二十二¶
　　　藝文九¶
　　　　七言古詩¶
　　　　五言律詩¶
<pb:KR2k0097_WYG_000-5a>¶
　　巻二十三¶
　　　藝文十¶
　　　　七言律詩¶
　　巻二十四¶
　　　藝文十一¶
　　　　五言排律¶
　　　　七言排律¶
　　　　五言絶句¶
<pb:KR2k0097_WYG_000-5b>¶
　　　　七言絶句¶
　　　　六言¶
　　　　長短句¶
　　　　(臣/)等謹案汴京遺蹟志二十四巻明李濓輯¶
　　　　濓字川父祥符人舉正徳八年鄉試第一明¶
　　　　年成進士官至山西按察司僉事少負俊才¶
　　　　嘗作理情賦李夢陽大為嗟賞罷官益肆力¶
　　　　於學遂以古文名於時所著嵩渚集采藻甚¶
<pb:KR2k0097_WYG_000-6a>¶
　　　　富而繩削未嚴頗有才多之患巳别存其目¶
　　　　是書則以厯代都㑹皆有專志獨汴無之又¶
　　　　宋孟元老東京夢華録蕪穢猥瑣無足觀遂¶
　　　　摭拾舊聞編次成帙義例整齊殊有體要徵¶
　　　　引典核亦俱見根據在輿地書中足稱善本¶
　　　　雖其精博辨晰究不及長安志雍録諸書而¶
　　　　自朱梁以迄於宋金數百年間建置沿革之¶
　　　　由廢興存亡之跡皆為之彚考臚編畧存端¶
<pb:KR2k0097_WYG_000-6b>¶
　　　　緒亦復粲然如指諸掌宋敏求東京記今巳¶
　　　　不傳得此書而大梁遺事乃畧備矣乾隆四¶
　　　　十二年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR2k0097_WYG_000-7a>¶
汴京遺蹟志原序¶
余未第時讀書吹臺嘗輯宋藝祖而下九帝起庚申至¶
丁未凡一百六十有七年之事為汴宋春秋垂完而輟¶
既叨甲科遂服官政固無暇及此丙戌免歸始得肆力¶
纂述乃於篋笥中檢尋前稿散逸罔存於是追憶舊聞¶
著汴京遺蹟志二十有四巻冠之序曰粤惟秦漢以來¶
天子建都之地曰關中曰洛陽曰建業曰汴梁曰臨安¶
其間遺蹟往事非藉圖籍以傳則蹟與代湮事隨人滅¶
<pb:KR2k0097_WYG_000-7b>¶
陵谷變易城闕丘墟雖都人遺老有不能道其舊址之¶
所在者矣然則圖籍之在寰宇抑豈可少哉今關中有¶
三輔黄圖吕汲公長安圖記程文簡公雍録葛稚川關¶
中記洛陽有楊佺期洛城圖韋述西京記李格非洛陽¶
名園記王正倫洛陽類事建業有史正志建康志朱舜¶
庸建康續志陳魯南金陵圖考臨安有武林舊事周淙¶
臨安志李心𫝊朝野雜記皆行于世學士大夫一展閱¶
間故都遺蹟宛聚目前不必履壤觀風詢宫問沼躡荒¶
<pb:KR2k0097_WYG_000-8a>¶
臺矚廢殿而感時懷古之情自不容巳于臥遊之頃矣¶
獨吾汴自五代以迄于宋久為帝都而紀載之書無聞¶
焉幸微有孟元老東京夢華録一帙蕪薉猥瑣無足觀¶
者余丱角時聞先生長者亟稱宋敏求東京記王權夷¶
門記頗為明悉而未之見間嘗徧叩城中藏書之家暨¶
海内博雅之士咸亡有也丙午之夏余避暑于南坰别¶
墅幽居寡營神慮澹爽乃稍親筆研創輯汴京遺蹟志¶
成所愧聞見𥚹陋蒐羅疏畧櫽括靡周詮次無法詎敢¶
<pb:KR2k0097_WYG_000-8b>¶
曰與吕汲公程文簡諸君子之編並行于世哉聊亦摭¶
故實備考索舒慨惋資譚噱補鄉國之闕文消山林之¶
長日而巳乃若區區刪訂取舍之意備見凡例所謂一¶
代興衰治亂之故亦畧寓于其中讀是編者當自得之¶
嘉靖二十五年夏六月既望前進士大梁李濂書于榆¶
枋小隠¶
#+PROPERTY: JUAN 凡例
<pb:KR2k0097_WYG_000-9a>¶
汴京遺蹟志凡例¶
一是編本為紀載宋都舊蹟而作顧所謂舊蹟亦有在¶
　宋之前者如夷門沙海之類不可不書其在宋後繇¶
　金元以來暨國朝所脩建者亦不可遺故間亦附焉¶
一開封無郡志祥符無邑志是故汴京遺蹟都無可考¶
　某不自量輒據平日見聞草創成編脩飾潤色以俟¶
　後之君子¶
一舊蹟湮廢巳久徒以空名志之者何曰志之者永其¶
<pb:KR2k0097_WYG_000-9b>¶
　蹟也及今弗録將并其名而亡之矣後有好古君子¶
　其何以攷見邪此某所以汲汲焉為之也¶
一故都名臣宦業人才物産風謡俗尚不録者何曰吾¶
　志其遺蹟而巳矣它何知焉雖然一代興衰治亂之¶
　故亦畧寓于其中矣¶
一藝文收載為汴京舊蹟作者居什之九然亦有在宋¶
　之前如韓愈汴州東西水門記蕭穎士蓬池禊飲序¶
　之類亦大梁事也良弗可遺故亦録之¶
<pb:KR2k0097_WYG_000-10a>¶
一藝文無關于汴京舊蹟者不録而録之者各以體類¶
　每體仍以世代先後為序¶
一朱僊鎮亦汴京城南之古蹟也某業巳有專集傳世¶
　兹不入¶
一元楊奐撰汴故宫記(見巻/一)乃金主亮所創後宣宗遷¶
　都于汴復脩又奐作絶句詩録汴梁宫人語内有云¶
　别殿弓刀響倉黄接鄭王(見巻二/十四)所謂鄭王指崔立¶
　也兹雖非宋之遺蹟亦前代事故併録焉志中收載¶
<pb:KR2k0097_WYG_000-10b>¶
　如此者尚多觀者詳之¶
一靖康之變汴京遂不可復而南渡矣此一代之大關¶
　繫也故雜志中頗詳載之¶
一荒唐幻怪之説悉黜之間有刪削未盡者闕疑也¶
一故都遺蹟往事考據採訪殊愧精詳且中間不無舛¶
　錯尚賴博雅君子是補是正可也¶

# -*- mode: mandoku-view; -*-
#+TITLE: 汴京遺蹟志
#+DATE: 2015-08-24 22:45:23.156295
#+PROPERTY: ID KR2k0097
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0097_WYG_023-1a>¶
欽定四庫全書¶
　汴京遺蹟志巻二十三　　　明　李濂　撰¶
　　藝文十¶
　　七言律詩¶
　　　同陳留崔司户早春宴蓬池　　唐髙適¶
同官載酒出郊圻晴日東馳鴈北飛隔岸春雲邀翰墨¶
傍簷垂柳報芳菲池邊轉覺虛無盡臺上偏宜酩酊歸¶
州縣徒勞𨙻可度後時連騎莫相違¶
<pb:KR2k0097_WYG_023-1b>¶
　　　黄河　　　　　　　　　　　羅隠¶
莫把阿膠向此傾此中天意固難明解通銀漢應須曲¶
纔出崑崙便不清髙祖誓功衣帶小僊人占斗客槎輕¶
三千年後知誰在何必勞君報太平¶
　　　汴河　　　　　　　　　　　羅隠¶
當時天子事閒遊今日行人特地愁柳色縱饒粧故國¶
水聲何忍到揚州乾坤有意終難㑹黎庻無情豈自由¶
應笑秦皇用心錯謾驅神鬼海東頭¶
<pb:KR2k0097_WYG_023-2a>¶
　　　秋日汴河客舍酬友人　　　　　羅隠¶
梁宋追遊蚤嵗同偶然違别事皆空年如流水催何急¶
道似危途動即窮醉舞且欣連夜月狂吟還聚上樓風¶
煩君更枉騷人句白鳳靈蛇滿袖中¶
　　　隋堤柳　　　　　　　　　李山甫¶
曾傍龍舟拂翠華至今凝恨倚天涯但經春色還秋色¶
不覺楊家是李家背日古隂從此朽逐波疎影向南斜¶
年年只有晴風便遙為雷塘送雪花¶
<pb:KR2k0097_WYG_023-2b>¶
　　　又　　　　　　　　　　　秦韜玉¶
種柳開河為勝遊堤前常使路人愁隂埋野色萬條思¶
翠束寒聲千里秋西日至今悲兔苑東波終不返龍舟¶
逺山應見繁華事不語青青對水流¶
　　　下第後夷門乗舟至永城驛題　　薛能¶
秋賦春還計盡違自知身是拙求知惟思曠海為休處¶
忽喜孤舟似去時連浦一程兼汴宋夾堤千柳雜唐隋¶
從來此恨皆前達敢負吾君作楚辭¶
<pb:KR2k0097_WYG_023-3a>¶
　　　寄汴州令狐相公　　　　　　　王建¶
三軍江口擁雙旌虎帳長開自教兵機鎻惡徒狂寇盡¶
思驅老將壯心生水門向晚茶商閙橋市通宵酒客行¶
秋日梁王池閣好新歌散入管絃聲¶
　　　約張處士遊梁　　　　　　譚用之¶
莫學區區老一經夷門關吏舊書生晉朝滅後無中散¶
韓國亡來絶上卿龍變洞中千谷冷劒横天外八風清¶
好携長䇿干時去免逐漁樵度太平¶
<pb:KR2k0097_WYG_023-3b>¶
　　　送髙别駕歸汴州　　　　　　韓翃¶
信陵門下識君顔驄馬輕裘正少年寒雨送歸千里外¶
東風沉醉百花前身隨玉帳心應愜官佐銅符勢又全¶
久客未知何計是參差去借汶陽田¶
　　　汴河亭　　　　　　　　　　許渾¶
廣陵花盛帝東遊先擘崑崙一𣲖流百二禁兵辭象闕¶
三千宮女下龍舟凝雲鼓震星辰動拂浪旗開日月浮¶
四海義師歸有道迷樓還似景陽樓¶
<pb:KR2k0097_WYG_023-4a>¶
　　　中秋夕寄大梁劉尚書　　　　　許渾¶
汴人迎拜洛人留虎豹旌旗擁碧油刁斗嚴更軍耳目¶
戈鋋長控國咽喉柳營出號風生纛蓮幕題詩月上樓¶
應念散郎千里外去年今夜醉蘭舟¶
　　　彭門用兵後經汴路三首　　　　吳融¶
長亭一望一徘徊千里關河百戰來細柳舊營猶鎻月¶
祁連新塜已封苔霜飛緑野愁無際燒接黄雲慘不開¶
若比江南更牢落子山詞賦莫興哀¶
<pb:KR2k0097_WYG_023-4b>¶
　　　二¶
隋堤風物已淒涼堤下仍多古戰塲金鏃有苔人拾得¶
蘆衣無土鳥銜將秋聲暗促河聲急野色遙連日色黄¶
獨上寒城更愁絶戍鼙驚起鴈行行¶
　　　三¶
鐵馬雲旗夢渺茫東來無處不堪傷風吹白草人行少¶
月落空城鬼嘯長己見紛争驚宇宙可憐蕭索&KR0376;煙光¶
曾為塞北閒遊客遼水天山未斷腸¶
<pb:KR2k0097_WYG_023-5a>¶
　　　駕幸西太乙宮遇雨　　　　宋韓琦¶
曉蹕聲乾下九重西郊岑寂欵琳宮驕陽尚作三春旱¶
多稼期霑一雨豐恤物致虔歸上徳應誠為答即神聰¶
從來聖感無旋日不在商巖傅說功¶
　　　從駕過金明池　　　　　　　韓琦¶
帳殿深沉壓水開㡬時宸輦一逰來春留苑樹隂成幄¶
雨漲池波色染苔空外長橋横螮蝀城邊真境闢蓬萊¶
匪朝侍宴臨雕檻共看龍艘奪錦回¶
<pb:KR2k0097_WYG_023-5b>¶
　　　駕幸金明池　　　　　　　　韓琦¶
西池風景出塵寰春豫方乗禁座閒庻俗一令趨夀域¶
從官齊許宴蓬山樓臺金碧交輝外舟楫笙歌浩渺間¶
與衆盡歡宮漏促萬花叢裏屬車還¶
　　　丙午上已瓊林苑賜筵　　　　韓琦¶
春光濃簇寶津樓樓下新波漲鴨頭嘉節難逢真上已¶
賜筵榮入小瀛洲僊園雨過花遺靨御陌風長絮滚毬¶
禊飲不須辭巨白清明來日尚歸休¶
<pb:KR2k0097_WYG_023-6a>¶
　　　西歸日瓊林苑賜宴即席賦此　文彥博¶
竊禄叨榮四紀餘退思僥倖亦無如趨朝再覩新宮省¶
解紱還歸舊草廬報國丹心明皎皎戀軒疲足去徐徐¶
群公盡出都門祖盛事光於漢二疏¶
　　　上元夜從駕至集禧觀　　　　文彦博¶
順時同樂慰邦民協氣和風應早春斗運帝車遵大路¶
雲從天步絶纖塵民瞻玉色欣逰豫岳峙琳宮望省巡¶
回御端闈張鎬飲蘭燈桂魄耀星津¶
<pb:KR2k0097_WYG_023-6b>¶
　　　赴集禧宮祈雪追憶從先皇駕幸泫然有感¶
　　　　　　　　　　　　　　　　歐陽脩¶
琳闕岧岧倚瑞煙憶陪遊豫入新年雲深曉日開宮殿¶
水濶春風颺管絃千騎清塵回輦路萬家明月放燈天¶
一朝人事淒涼改惟有靈光獨巋然¶
　　　崇政殿試賢良晚歸　　　　　歐陽脩¶
槐柳依依禁籞長初寒人意自淒涼鳳城斜日留殘照¶
玉闕浮雲結早霜老負漁竿貪國寵病須樽酒送年光¶
<pb:KR2k0097_WYG_023-7a>¶
歸來解帶西風冷衣袖猶霑玉案香¶
　　　車駕朝謁景靈宮　　　　　歐陽脩¶
琳館清晨藹瑞氛玉旒朝罷奏韶鈞緑槐夾道飛黄蓋¶
翠輦鳴鞘向紫宸金闕日髙猶泫露綵旌風細不驚塵¶
自慙白首追時彦行近儲胥忝侍臣¶
　　　景靈宮致齋　　　　　　　歐陽脩¶
攝事衰年力不强誰憐岑寂臥齋房青苔㸃㸃無人迹¶
緑葉隂隂覆砌凉玉宇清風來處逺僊家白日靜中長¶
<pb:KR2k0097_WYG_023-7b>¶
却視九衢車馬客自然顔鬢易蒼蒼¶
　　　景靈宮奉迎仁宗皇帝御容有感¶
　　　　　　　　　　　　　　　　歐陽脩¶
行殿峩峩出緑槐琳宮芝闕聳崔嵬管絃飄落人間去¶
幢節疑從天上來基業百年傳聖子黔黎四紀樂春臺¶
孤臣不得同鍼虎未死心先冷若灰¶
　　　和王景彛學士紫宸早謁　　　梅堯臣¶
朝開閶闔九重深望拜朱旒照玉簪霜氣稍迴龍陛峻¶
<pb:KR2k0097_WYG_023-8a>¶
日光微轉鳳樓隂庭中綵仗穿旗脚案外薰爐對殿心¶
我預千官少裨補欲將歌頌播堯音¶
　　　和宋次道學士紫宸早謁　　　梅堯臣¶
陸生聲譽在雲間來預簪裾謁帝顔冠劒有容夔與卨¶
文章全盛馬兼班耽耽玉宇龍纏棟藹藹金鋪獸齧環¶
却出常衙殿前過㦸衣風動自相攀¶
　　　和宋中道觀車駕朝謁景靈宮　梅堯臣¶
都人夾望禁槐旁閶闔初來旭日光彫玉翠鞍牽騕褭¶
<pb:KR2k0097_WYG_023-8b>¶
盤龍朱輦爛文章焚香閟殿開嚴帳汲水寒溝灑廣莊¶
一見天顔萬人喜却迴宮禁樂聲長¶
　　　和王景彛正月十六夜省宿過景靈街¶
　　　　　　　　　　　　　　　　梅堯臣¶
官街不閉東城月圎影纔虧夜色春自躍金羈來宿省¶
從他錦帳欲誇人燈光逺近疑爭晝歌韻髙低競起塵¶
我老都無逰樂意似君清枕睡侵晨¶
　　　愁臺　　　　　　　　　　　王安石¶
<pb:KR2k0097_WYG_023-9a>¶
頽垣斷塹有平沙老木荒榛八九家河勢東南吹地坼¶
天形西北倚城斜傾壺語罷還登眺岸幘詩成却嘆嗟¶
萬事因循今白髮一年容易卸黄花¶
　　　金明池　　　　　　　　　王安石¶
宜秋西冠碧參差憶著鄉人禊飲時斜倚水開花有思¶
緩隨風轉柳如癡青天白日春長好緑鬢朱顔老自悲¶
跂馬未堪塵滿目夕陽偷理釣魚絲¶
　　　又　　　　　　　　　　　王安國¶
<pb:KR2k0097_WYG_023-9b>¶
霓旌逺逺拂樓船滿地春風錦繡筵三島路深浮閬苑¶
九霞觴滿奏鈞天仗歸金闕浮雲外人望瑤臺落日邊¶
最引平生江海趣波瀾一段草如煙¶
　　　又　　　　　　　　　　　王立之¶
遊絲隨絮惹行人酒肆歌樓駐畫輪鳳管遏回雲冉冉¶
龍舟衝破浪&KR0639;&KR0639;日斜黄繖歸馳道風約青帘認别津¶
朝野歡娛真有象壺中要看四時春¶
　　　遊玉津園　　　　　　　　　蘇軾¶
<pb:KR2k0097_WYG_023-10a>¶
承平苑囿雜耕桑六聖臨民計慮長碧水東流還舊𣲖¶
紫壇南峙表連岡不逢遲日鶯花亂空想疎林雪月光¶
千畝何時窮帝耤斜陽寂歴鎖雲莊¶
　　　和宋次道大慶殿上元迎駕　　司馬光¶
鳳律年華到尚新九重氣象已成春曉雲低拂羽林仗¶
宿雨先清紫陌塵玉殿鳴鞘傳警蹕彤庭委珮集簪紳¶
闕前無復魚龍戲自有驩謠億萬人¶
　　　汴岸置酒贈黄十七　　　　　黄庭堅¶
<pb:KR2k0097_WYG_023-10b>¶
吾宗端居叢百憂長歌勸之肯出游黄流不解涴明月¶
碧樹為我生涼秋初平群羊置莫問叔度千頃醉即休¶
誰倚柁樓吹玉笛斗杓寒挂屋山頭¶
　　　幸太學倡和(篇什繁多不能盡/載畧録七八首耳)　呂大防¶
清曉金輿出建章祠宮轉仗指虞庠三千逢掖裾如雪¶
十萬勾陳錦作行再拜新儀瞻魯聖一篇古訓贊周王¶
崇儒盛世無云補扈蹕空慚集論堂¶
　　　　　　　　　　　　　　　　　蘇頌¶
<pb:KR2k0097_WYG_023-11a>¶
聖主恢儒率舊章首冬鳴蹕下膠庠師生褒博趨鱣序¶
文武端嚴列鴈行承詔敷陳商戊甲執經環立晉袁王¶
三千學者多才秀定有同升孔子堂¶
　　　　　　　　　　　　　　　韓忠彦¶
恢崇儒教頓生光天子親來幸上庠星弁煌煌環帝座¶
霜袍宻宻綴周行廟祠稽首尊先聖書義終篇勸嗣王¶
學道深慙非入室此辰榮事預升堂¶
　　　　　　　　　　　　　　　劉奉世¶
<pb:KR2k0097_WYG_023-11b>¶
聖典垂精及表章曠儀親舉自宗庠縱觀橋擁浮雲盖¶
待問庭充振鷺行首舉儒風隆上國増光帝業掩前王¶
太平榮遇慚多幸重見虞歌起廟堂¶
　　　　　　　　　　　　　　　范純禮¶
四十餘年舊典章聖君今復幸虞庠虎賁萬騎森羅列¶
鴈序諸生儼綴行已見重華同舜帝不須無逸戒成王¶
祖宗基構隆三代統業相承是肯堂¶
　　　　　　　　　　　　　　　吳安持¶
<pb:KR2k0097_WYG_023-12a>¶
翰林墨客奏封章天子欣然幸國庠綵仗六龍初擁路¶
青衿三舍已重行隆儒共慶賢堯舜訪道誰知應帝主¶
附鳳騫淵皆法從獨慙由也亦升堂¶
　　　　　　　　　　　　　　　　豐稷¶
鳳幄雲開日月光九霄鳴蹕下虞庠朝元進士鴻成列¶
拱極名臣玉照行問道賈生稱五學乞言戴聖美三王¶
上心夙悟周公戒天下安危自一堂¶
　　　　　　　　　　　　　　　李格非¶
<pb:KR2k0097_WYG_023-12b>¶
日月天回十二章詔移清蹕幸膠庠六龍穩轉橋門曲¶
多士横穿錦仗行俎豆威儀瞻闕里東西風教自周王¶
太平誰謂初無象四海形容在一堂¶
　　　過龍徳故宮　　　　　　　　毛麾¶
萬里鑾輿去不還故宮風物尚依然四圍錦繡山河地¶
一片雲霞洞府天空有遺愁生落日可無佳氣起非煙¶
古來國破皆如此誰念經營二百年¶
　　　讀靖康僉言　　　　　　金元好問¶
<pb:KR2k0097_WYG_023-13a>¶
浚郊沙海浩茫茫河廣纔堪一葦航顛沛且當懲景徳¶
規模何必罪朱梁滄溟不掩蛟龍窟天地同歸雀䑕鄉¶
三百年間㡬降擄長星無用出光芒¶
　　　汴堤懐古　　　　　　　　王良臣¶
迷僊樓觀鬱連空一日都歸鬼唾中奢則兆亡天聽邇¶
去而不返水流東鎻煙弱柳愁蛾緑閣雨幽花淚臉紅¶
總為錦帆歸不得至今啼鳥怨西風¶
　　　龍徳宮　　　　　　　　　　雷琯¶
<pb:KR2k0097_WYG_023-13b>¶
紫簫吹斷碧雲歸十二樓空盡玉梯綵仗竟無金母降¶
僊裾猶憶化人携千年洛苑銅駝怨萬里坤維杜宇啼¶
莫倚危欄供極目斜陽更在露盤西¶
　　　汴梁雜詩三首　　　　　　　李汾¶
琪樹明霞五鳳樓夷門自古帝王州衣冠繁㑹文昌府¶
旌㦸森羅部曲侯美酒名謳陳廣座凝笳咽鼓送華輈¶
秦州王粲何為者憔悴囂塵嘆白頭¶
　　　二¶
<pb:KR2k0097_WYG_023-14a>¶
樓外風煙隔紫垣樓頭客子動歸魂飄蕭蓬鬢驚秋色¶
狼籍麻衣涴酒痕天塹波光搖落日太行山色照中原¶
誰知滄海横流意獨倚牛車哭孝孫¶
　　　三¶
寥落關山對月明客窓遙夜夢魂驚三年岐下音書絶¶
八月河南風露清冉冉暮愁生草色迢迢秋思入蟲聲¶
誰知廣武英雄嘆老却窮途阮步兵¶
　　　資聖閣登眺　　　　　　　李獻甫¶
<pb:KR2k0097_WYG_023-14b>¶
髙閣凌雲眼界寬野煙碧樹有無間天邊孤鳥飛無盡¶
陌上行人去不還魏國㡬回時事改汴堤千古夕陽閒¶
愁來重倚欄干望崧少西頭是故山¶
　　　汴梁懐古　　　　　　　　元傅與礪¶
汴上荒城繞故宮山頭危石墮秋風夷門市起聞嘶馬¶
梁苑樵歸見斷鴻鬭草尚餘殘後碧進花無復盛時紅¶
欲登髙處腸先斷滿目閒愁賦未工¶
　　　又　　　　　　　　　　　　雅勒呼¶
<pb:KR2k0097_WYG_023-15a>¶
花石岡前麋鹿過中原秋色動關河欲詢故國傷心事¶
忍聽前朝皓齒歌蔓草有風嘶石馬荆榛無月泣銅駝¶
人間富貴皆如夢不獨興亡感慨多¶
　　　又　　　　　　　　　　　元明善¶
天荒地老禁垣低草滿丹墀徑路迷金水河枯龍已去¶
蓬萊島圮馬空嘶當時何處安青𤨏今日無門降紫泥¶
舉目山河增感慨英雄何在日還西¶
　　　朝元宮留宿　　　　　　　　李準¶
<pb:KR2k0097_WYG_023-15b>¶
宋家天子朝元閣南内宮中太乙壇五夜星辰金榜動¶
九天風露玉階寒朱衣魚鬛迎笙鶴絳節龍光引佩鸞¶
八駿不歸遼海月步虛空遶紫雲端¶
　　　登汴梁城　　　　　　　　　李準¶
天上曾聞玉輦過金城千里帶黄河鳳凰一去蓬萊苑¶
鴈鶩群飛太液波燈火樓臺空市井風雲冠葢盡丘阿¶
惟餘畫角聲中調猶是流沙磧裏歌¶
　　　雲驥橋　　　　　　　　　　湯鼎¶
<pb:KR2k0097_WYG_023-16a>¶
橋頭車馬鬧喧闐橋下帆檣見畫船弦管隔花人似玉¶
樓臺近水柳如煙地連秦晉通三市路入淮濠接九天¶
獨倚䦨干望宮闕翠微髙映五雲邊¶
　　　汴京懐古　　　　　　　　李兩山¶
滄海成田艮岳荒誰能行役不徬徨青城北狩隔萬里¶
花石南來知㡬綱土暗塵昏天水碧風輕雨過女真黄¶
無人可語宣和事九些陳留酹一觴¶
　　　登熙春閣　　　　　　　　　王惲¶
<pb:KR2k0097_WYG_023-16b>¶
封丘門外故宮旁天閣空餘内苑荒瀛海夢空三島沒¶
帝城煙慘五雲蒼石鯨照水鱗猶動金鳳凌雲勢欲翔¶
竒貨梁園當日盡為誰留在閱興亡¶
　　　哀故宮　　　　　　　　　　王惲¶
掖庭依約粉垣丹行入荒宮重黯然華表忽驚人世換¶
昆明重見刼灰寒石龍委地埋秋草湖玉臨池倚暮煙¶
滿目悲風吹酒醒東華門外淚䦨干¶
　　　宿開封府後堂同陳侯話舊且及包范二公事¶
<pb:KR2k0097_WYG_023-17a>¶
　　　　業予耳疾止酒談噱間暮雨大作¶
　　　　　　　　　　　　　　　　王惲¶
使軺南下入京華滿眼交親笑語譁共訝老螭蟠北海¶
自憐賤子宿南衙關河痛别襟期豁風雨翻空夜氣嘉¶
負殺清尊三百爵胡牀相對看簷花¶
　　　汴上龍徳故宮　　　　　　　陳孚¶
書來海上勸休兵已見金輿逐火精醮絶絳樓無鶴唳¶
朝空丹扆有狐鳴羽袍士尚傳三洞金幘人誰報六更¶
<pb:KR2k0097_WYG_023-17b>¶
一代興亡真大夢陳橋驛畔見青城¶
　　　登相國寺資聖閣　　　　　　陳孚¶
大相國寺天下雄天梯縹緲凌虛空三千歌吹燈火上¶
五百纓縵煙雲中洛汭已掩西墜日漢津空送南飛鴻¶
䦨干倚遍忽歸去颯颯兩鬢生秋風¶
　　　又　　　　　　　　　　　許有壬¶
傑閣當年瑞靄氤亂餘金碧半塵昏豈知象教移中土¶
猶揭雄名護國門法界冷沉梁苑月寶香難返汝陽魂¶
<pb:KR2k0097_WYG_023-18a>¶
傷心五嶺騰煙語舉世從風莫與論¶
　　　遇僊樓　　　　　　　　　　劉祁¶
倚天突兀聳髙樓樓上人家白玉鈎落日笙歌迷汴水¶
春風燈火似揚州僊人已去名空在豪客同登醉未休¶
獨倚朱䦨望明月鸞旌依約認重游¶
　　　夷門¶
七國爭雄古戰塲千年遺蹟已銷亡信陵謾有空名在¶
壯士猶聞俠骨香霜落大荒秋草白風生逺道暮塵黄¶
<pb:KR2k0097_WYG_023-18b>¶
停車且醉夷門酒莫動悲歌易慨慷¶
　　　隋堤　　　　　　　　　眀釋宗泐¶
搔首隋堤落日斜已無遺柳可栖鴉岸傍昔道牽龍艦¶
河底今來走犢車曾笑陳家歌玉樹却從后土看瓊花¶
四方正是無虞日誰信黎陽有鼓笳¶
　　　讀靖康遺事　　　　　　　甘彦初¶
杜鵑啼老洛城東烽火郊畿縱犬戎廟略合收淝水戰¶
約盟誰定渭橋功銅駝故陌迷秋草黄屋驚塵捲朔風¶
<pb:KR2k0097_WYG_023-19a>¶
一自鼎湖龍去後小臣何地泣遺弓¶
　　　汴京弔古　　　　　　　　　顧禄¶
北狩龍沙帝業空詞人猶解弔遺蹤野煙蔓草咸寧殿¶
秋雨荒臺艮岳峯一代已遷亡國鼎六更誰報早朝鐘¶
我來正值開天運真主曾經駐六龍¶
　　　陳橋驛觀黄河　　　　　　　顧祿¶
浩浩黄流自古今晚停征騎發孤吟水痕新漲桃花滿¶
河脉元通瓠子深三月魚龍爭變化四時鷗鳥任浮沉¶
<pb:KR2k0097_WYG_023-19b>¶
誰能一駕僊槎去萬里靈源亦可尋¶
　　　登相國寺藏經閣　　　　　　顧禄¶
金碧稜層炫曉霞梵王髙閣壯中華上摩絳闕三千界¶
下瞰紅塵十萬家伏虎神僧翻貝葉乗鸞僊女散瑤花¶
何因證得無生果來向雲中駕鹿車¶
　　　遊上方寺　　　　　　　　　劉醇¶
重尋兜率路非遙柳外鳴珂散早朝鳥送好音風乍息¶
池添新水雪初消斷碑剥落生蒼蘚古塔峥嶸倚絳霄¶
<pb:KR2k0097_WYG_023-20a>¶
珍重老僧相送逺笑談不覺度危橋¶
　　　梁園　　　　　　　　　　　　于謙¶
自古梁園佳麗地于今寂寞減繁華日長野店聞啼鳥¶
春暮山城見落花綠柳兩行侵洛逺黄河一帶入淮賒¶
欲將尊酒舒髙興錦帳風流愧党家¶
　　　駐蹕堂(即布政司/之圎堂)　　　　　　　劉咸¶
先帝當年幸汴都六龍曾此駐鑾輿詞臣經進雲門樂¶
父老爭呈地理圖想像鎭旗成往事傷心遺詔載嘉謨¶
<pb:KR2k0097_WYG_023-20b>¶
恭尋聖跡降臨處哭斷天涯望鼎湖¶
　　　鄭門古城　　　　　　　　　　劉咸¶
乗騘偶出鄭門西一上髙城四望迷千里雲霞山逺近¶
萬家煙火屋髙低青城日落鴉爭聚白塔風髙鳥亂啼¶
回首可憐梁苑地繁臺荒草冷淒淒¶
　　　吹臺春日懐古　　　　　　　李夢陽¶
廢苑迢迢入草萊百年懐古一登臺天留李杜詩篇在¶
地歴金元戰陣來流水浸城隋柳盡行宮為寺汴花開¶
<pb:KR2k0097_WYG_023-21a>¶
白頭吟望黄鸝暮瓠子歌殘無限哀¶
　　　元日繁臺寺集　　　　　　李夢陽¶
臘凍雲黄海岳愁春青日白快吾遊隂坡氣觸姢姢雪¶
暖澤氷分細細流晨起探梅穿野寺晚來移席傍鐘樓¶
無端四望風煙起燈火煌煌滿汴州¶
　　　雪後上方寺集　　　　　　李夢陽¶
雪罷園林出碧梧上方樓殿靜虛無日臨曠地冰先落¶
雲破中天塔自孤爛熳此堂人醉散一雙何處鶴來呼¶
<pb:KR2k0097_WYG_023-21b>¶
邀留更待松門月今夜同君坐玉壺¶
　　　河發秋望　　　　　　　　李夢陽¶
七月七日河水發康王城邊秋可憐買魚沽酒此村口¶
打鼓鳴鑼何處船白晝蛟龍時一鬭中流日月晚雙懸¶
紛紛估客休回首漁子清歌㑹𣺌然¶
　　　汴京懐古二首　　　　　　　李濂¶
渠花堤柳舊京都九帝承平王氣徂巢鳳閣空誰駐馬¶
臥牛城在自啼烏金繒不博燕雲地顦顇猶傳鄭俠圖¶
<pb:KR2k0097_WYG_023-22a>¶
最恨翠華南渡日春風歌舞醉西湖¶
　　　二¶
謾指黄河說宋朝繁華都向暮煙消遷都自祖曾謀洛¶
問鼎何人只伐遼忍見故宮皆碧草愁聞新法是青苗¶
當時誰倡和戎策鳳駕徒悲五國遙¶
　　　艮岳懐古二首　　　　　　　李濂¶
宋帝平川起碧山綺甍瑤殿綵雲間秖矜花石來江艦¶
詎料金兵入漢關北狩竟隨雙鴈去中原無復二龍還¶
<pb:KR2k0097_WYG_023-22b>¶
傷心一掬青城淚灑向遺宮草樹斑¶
　　　二¶
誰言此地協堪輿詔築峯巒十里餘(宣和初道士劉混/康言汴城東北地)¶
(協堪輿宜增築髙阜當/有多男之祥遂起艮嶽)朱勔自能移閬苑道君何必夢¶
華胥千夫石至籠黄帕萬嵗山成切紫虛謾向舊都尋¶
舊蹟絳霄樓觀總丘墟¶
　　　吹臺懐古　　　　　　　　　李濂¶
梁王昔日築髙臺鼓吹華筵動地開五岳雲煙千里見¶
<pb:KR2k0097_WYG_023-23a>¶
三川風雨半空來綺羅春色今何在枚馬文章去不回¶
空有斷碑并廢苑秋風秋草使人哀¶
　　　禹廟　　　　　　　　　　　李濂¶
神禹祠堂水國潯古臺落日樹鳴禽石門自有白雲宿¶
輦道空餘秋草侵四載巡遊天下計九州粒食帝王心¶
憑髙一望河流穩滿地桑麻聖澤深¶
　　　春日遊大道宮二首　　　　　李濂¶
僊闕岧嶤紫氣分洞天縹緲玉笙聞嵩山道士留丹竈¶
<pb:KR2k0097_WYG_023-23b>¶
南嶽夫人駐綵雲瑤草石壇春漠漠桃花谿路水沄沄¶
徘徊不盡尋真意徙倚松門對鶴群¶
　　　二¶
海上神僊十二樓中原平地有丹丘春壇風度鈞天曲¶
石壁雲開聚窟洲絶粒飡霞空復想吹笙騎鶴向來逰¶
憑君再訂花宮約莫待西城碧樹秋¶
　　　春日上方寺集二首　　　　　李濂¶
城裏招提此最幽石壇晴日似丹丘因看碧竹逢僧話¶
<pb:KR2k0097_WYG_023-24a>¶
重惜青陽與客遊積雪洞門春寂寂閒雲塔院晚悠悠¶
淹留撃鉢成詩去慙愧文通擬惠休¶
　　　二¶
古寺春寒花放遲春遊恐負看花期老無健足慵登塔¶
座有髙賢喜賦詩蓮社舊容彭澤宰蒲團新識道林支¶
年來頗覺浮生幻欲扣旃檀細問師¶
　　　秋日遊吹臺　　　　　　　　李濂¶
古臺落木晚蕭蕭與客登臨旅思遙白日浮雲還自散¶
<pb:KR2k0097_WYG_023-24b>¶
小山叢桂許誰招且將詞賦供秋興只恐疎慵負聖朝¶
回首不堪人事異碧山何處有漁樵¶
　　　夏逰上方寺作　　　　　　　李濂¶
上方臺殿迥虛無避暑朝來坐日晡片片凉雲侵杖屨¶
悠悠疎梵出松梧徘徊塔院生秋思放浪乾坤有故吾¶
暫臥石牀聊一醉更於何地覓蓬壺¶
　　　梁王臺　　　　　　　　　　李濂¶
梁王臺下春草生梁王臺上春霞明兔園積雪有詞賦¶
<pb:KR2k0097_WYG_023-25a>¶
鳧渚廢榭無歌笙百花雙燕且對飲碧海黄塵空復情¶
落日為誰吟思苦千秋城闕暮雲平¶
　　　夷門即事答童太史　　　　　李濂¶
十年澤國嘯墟煙黄帽青鞵野興偏踏雪過村縁貰酒¶
隔溪遊寺為參禪信陵亭畔花爭發梁孝臺前月正圎¶
誰念夷門樗散客白頭猶著紫霞編¶
　　　延慶觀　　　　　　　　　　李濂¶
曾聞汴水橋邊觀宋代朝元萬夀宮千樹碧桃今絶種¶
<pb:KR2k0097_WYG_023-25b>¶
九光丹閣舊浮空傷心莫問飡霞事謀國誰攄捧日忠¶
惆悵二龍終不返三清臺殿夕陽中¶
　　　秋日王别駕邀酌天王寺　　　李濂¶
野寺邀賔發斾遲杖藜出郭赴幽期尊開竹院秋聲合¶
袂把松門暝色悲别駕功名君勿薄醉鄉日月我偏宜¶
相逢感慨無窮意盡付東林碧玉卮¶
　　　過汴梁有感　　　　　　　王雲鳳¶
霸主荒臺還突兀隋堤殘柳正蕭疎耕夫不識市朝處¶
<pb:KR2k0097_WYG_023-26a>¶
野寺猶存宮殿餘士慣悲歌豪俠地土含腥血戰争墟¶
抱城濁浪勞宸慮漢策今慙總不如¶
　　　行經隋堤有感　　　　　　　陸深¶
端委猶堪致太平龍舟錦纜竟何成空餘細水縁堤曲¶
别有垂楊帶晚晴社燕歸來如有恨閒花開遍不知名¶
行人誰管興亡事但說揚州接汴京¶
　¶
　¶
<pb:KR2k0097_WYG_023-26b>¶
　¶
　¶
　¶
　¶
　¶
　¶
　¶
　汴京遺蹟志巻二十三¶

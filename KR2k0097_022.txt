# -*- mode: mandoku-view; -*-
#+TITLE: 汴京遺蹟志
#+DATE: 2015-08-24 22:45:23.136757
#+PROPERTY: ID KR2k0097
#+PROPERTY: BASEEDITION WYG    
#+PROPERTY: JUAN 卷二十二
<pb:KR2k0097_WYG_022-1a>¶
欽定四庫全書¶
　汴京遺蹟志巻二十二　　　明　李濂　撰¶
　　藝文九¶
　　七言古詩¶
　　　夷門　　　　　　　　　　唐王維¶
七國雄雌猶未分攻城殺將何紛紛秦兵益圍邯鄲急¶
魏王不救平原君公子為嬴停駟馬執轡逾恭意逾下¶
亥為屠肆鼓刀人嬴乃夷門抱關者非但慷慨獻竒謀¶
<pb:KR2k0097_WYG_022-1b>¶
意氣兼將身命酬向風刎頭送公子七十老翁何所求¶
　　　古大梁行　　　　　　　　　髙適¶
古城莽蒼饒荆棘駐馬荒城愁殺人魏王宮觀盡禾黍¶
信陵賔客隨灰塵憶昨雄都舊朝市軒車照耀歌鐘起¶
軍容帶甲三十萬國步連營五千里全盛須臾那可論¶
髙臺曲池無復存遺墟但見狐狸跡古地空餘草朩根¶
暮天搖落傷懐抱撫劒悲歌對秋草俠客猶傳朱亥名¶
行人尚識夷門道白璧黄金萬户侯寶刀駿馬填山丘¶
<pb:KR2k0097_WYG_022-2a>¶
年代淒涼不可問往來惟見水東流¶
　　　梁園吟　　　　　　　　　　李白¶
我浮黄雲去京闕挂席欲進波連山天長水濶厭逺涉¶
訪古始及平臺間平臺為客愁思多對酒遂作梁園歌¶
却憶蓬池阮公詠因吟渌水揚洪波洪波浩蕩迷舊國¶
路逺西歸安可得人生達命豈暇愁且飲美酒登髙樓¶
平頭奴子搖大扇五月不熱疑清秋玉盤楊梅為君設¶
吳鹽如花皎白雪持鹽把酒但飲之莫學夷齊事髙潔¶
<pb:KR2k0097_WYG_022-2b>¶
昔人豪貴信陵君今人耕種信陵墳荒城虛照碧山月¶
古木盡入蒼梧雲梁王宮闕今安在枚馬先歸不相待¶
舞影歌聲散緑池空餘汴水東流海沉吟此事淚滿衣¶
黄金買醉未能歸連呼五白行六博分曹賭酒酣馳輝¶
歌且謠意方逺東山髙臥時起來欲濟蒼生未應晚¶
　　　梁園歌送河南王說判官　　　　岑參¶
君不見梁孝王脩竹園頽墻隠轔勢仍存嬌娥曼臉成¶
草蔓羅帷珠簾空竹根大梁一旦人代改秋月春風不¶
<pb:KR2k0097_WYG_022-3a>¶
相待池中㡬度鴈新來洲上千年鶴應在(梁園中有/鶴洲鴈池)梁¶
園三月梨花飛却似梁王雪下時當時置酒延枚叟肯¶
料平臺狐兔走萬事翻覆如浮雲昔人空在今人口單¶
父古來稱宓生秖今為政有吾兄(家兄時/宰單父)輶軒若過梁¶
園道應傍琴臺聞政聲¶
　　　梁臺古愁　　　　　　　　　李賀¶
梁王臺沼空中立天河之水夜飛入臺前鬭玉作蛟龍¶
緑粉掃天愁露濕撞鐘飲酒行射天金虎蹙裘噴血鮮¶
<pb:KR2k0097_WYG_022-3b>¶
朝朝暮暮愁海翻長繩繫日樂當年芙蓉凝紅得秋色¶
蘭臉别春啼脉脉蘆洲客鴈報春來寥落野篁秋漫白¶
　　　汴州亂二首　　　　　　　　韓愈¶
汴州城門朝不開天狗墜地聲如雷健兒爭誇殺留後¶
連屋累棟燒成灰諸侯咫尺不能救孤士何者自興哀¶
　　　二¶
母從子走者為誰大夫夫人留後兒昨日乘車騎大馬¶
坐者起趨乘者下廟堂不肯用干戈嗚呼奈汝母子何¶
<pb:KR2k0097_WYG_022-4a>¶
　　按唐史汴州自大歴後多兵劉元佐死子士寧代¶
　　之無度其將李萬榮逐而代之萬榮死董晉寔代¶
　　之晉卒軍司馬陸長源總留後八日而軍亂殺長¶
　　源愈是時已從晉喪出汴四日實貞元十五年也¶
　　觀愈二詩葢譏當時姑息之政云¶
　　　㑹飲金明池書事　　　　宋司馬光¶
日華駘蕩金明春波光浄緑生魚鱗煙深草青遊人少¶
道路苦無車馬塵石渠諸君職事簡載酒擷花畏花晚¶
<pb:KR2k0097_WYG_022-4b>¶
浮舟逐勝任所之箕踞狂歌叩舷板眼花耳熱氣愈豪¶
擲杯撃案聲嗷嗷驚沙颯颯繞洲渚魚龍遷去避我曹¶
人生大料無百嵗貴賤賢愚同一致在家殽䔩餘㡬何¶
一日風光不宜棄¶
　　　汴河　　　　　　　　　　　黄庶¶
汴都峩峩在平地宋恃其徳為金湯先帝始初有深意¶
不使子孫生怠荒萬艘北來食京師汴水遂作東南吭¶
甲兵百萬以為命千里天下之腑腸人心愛惜此流水¶
<pb:KR2k0097_WYG_022-5a>¶
不啻布帛與稻粱漢唐關中數百年木牛可以腐太倉¶
舟楫利今百於古奈何益見府庫瘡天心正欲醫造化¶
人間豈無鍼石良窟穴但去錢榖蠧此水何必求桑羊¶
　　　弔故宮　　　　　　　　　　元杜瑛¶
月上觚稜椒壁濕饑烏啄碎琅玕石刼灰飛盡海揚塵¶
廢殿荒臺土花碧洛陽書生汴梁客一夜春風頭欲白¶
尊中賴有酒如泉醉倚寒窓破愁寂¶
　　　信陵公子行　　　　　　　　　王惲¶
<pb:KR2k0097_WYG_022-5b>¶
春風獵獵吹輕裘聮鑣來作夷門遊令人逺憶魏公子¶
徑上吹臺臺上頭却秦存趙震九土誰憶抱關老吏能¶
此帷幄之良籌饑腸自古出竒策功成何害屠沽流髙¶
皇布衣重公賢大梁城邊㡬遲留一朝龍驤開漢業舉¶
功不復詢來由豈非慕藺承餘休嘗讀太史公今日把¶
酒酹墓周當時朱門滿歌舞此日野草荒山丘醉歌信¶
陵行碧雲日暮寫我憂英雄割據雖已矣髙義凛凛横¶
清秋追攀逸駕那復得落日倚劒看神州¶
<pb:KR2k0097_WYG_022-6a>¶
　　　大梁行　　　　　　　　　明髙啓¶
大梁四面平如砥西去咸陽一千里魏王此地昔為都¶
宮闕中天碧雲起車聲輷輷夜未休帶甲十萬名蒼頭¶
撞鐘列鼎宴上客奉金走幣連諸侯信陵真是賢公子¶
富貴不驕天下士已訪侯嬴到里門復迎朱亥經屠市¶
傾身折節世莫同緩急竟賴斯人功邯鄲秦軍一椎破¶
七國震動聞英風古城重過為搔首㡬度秋風落楊柳¶
沼上應無鴻鴈來苑中只有狐狸走立馬塵沙日欲昏¶
<pb:KR2k0097_WYG_022-6b>¶
悲歌感慨向夷門豪華多少同銷歇獨有髙名今尚存¶
　　　題汴城八景總圖　　　　　　于謙¶
天風吹我來中州光隂荏苒春復秋民安物阜公事簡¶
目前景物隨冥搜梁園花月四時好日落夷山映芳草¶
大河滔滔湧地來騰波起浪如奔雷隋堤煙柳翠如織¶
鐵塔摩空數千尺隂晴晦明各異態對此令人感今昔¶
畫圖彷彿得真趣醉墨淋漓寫長句詩成掉筆向蒼空¶
滿袖天風却歸去¶
<pb:KR2k0097_WYG_022-7a>¶
　　　梁園歌　　　　　　　　　李夢陽¶
朝發金臺門夕度博浪關黄河如絲天上來千里不見¶
淮南山淮南桂樹弄婆娑掛席欲進阻洪波我今亦作¶
梁園歌梁園昔有信陵君名與岱華爭嵳峩三千珠履¶
不動色屠門執轡來相過功成不顯涕滂沱青蠅白璧¶
一何多我為梁園客不登梁王臺錦帆揚州門一去何¶
時迴荒煙白草古城沒登臺望之令心哀令心哀歌且¶
謠迷塗富貴苦不足寧思白骨生蓬蒿人生三十無少¶
<pb:KR2k0097_WYG_022-7b>¶
年積金累玉空煎熬獨立天地間長嘯視今古城隅落¶
落一堆土千年誰繼白與甫攬淚浮雲灑煙莽灑煙莽¶
風吹卷波濤沉吟投箸不暇食蹴天濁浪何滔滔君不¶
見昔人然諾一相許黄金斗印如秋毫¶
　　　觀燈行(詳見夢/華録)　　　　　　李夢陽¶
宋家累葉全盛帝寬大實皆稱令主百姓牛馬徧阡陌¶
太倉米粟憂紅腐宣和以來遂多事嗚呼爛費如沙土¶
海石江花湧國門離宮别殿誰能數群臣諛佞秖自計¶
<pb:KR2k0097_WYG_022-8a>¶
天下騷然始怨苦正月十四十五間有勑大駕觀鰲山¶
萬金為一燈萬燈為一山用盡工匠力不破君王顔此¶
時上御宣徳門樂動簾開見至尊奔星忽經於御榻明¶
月初上堆金盆傾城呼譟聲動地可憐今夜鰲山戲窈¶
冥幻巧百恠聚金蛾翠管堪垂淚借問幸臣誰云是李¶
師師外有蔡京與蔡攸夾樓錦幄羅公侯丞相之幄當¶
前頭奚兒腰帶控紫騮如花少女擎綵毬但聞樓上喚¶
樓下黄帕籠盤賜玉羞月髙鳴鞭至尊起幄中環珮如¶
<pb:KR2k0097_WYG_022-8b>¶
流水爭道齊驅輦路窄寺橋窈窕塵埃白火樹龍燈又¶
一時千光萬焰天為赤常言晏安成禍基從來樂極還¶
生悲君看二帝蒙塵日數月東京荒蒺藜¶
　　　大梁行　　　　　　　　　何景明¶
朝登古城口夕藉古城草日落獨見長河流塵起遙觀¶
大梁道大梁自古號名區富貴繁華代不殊髙樓歌舞¶
三千户夾道煙花十二衢合沓輪騶交紫陌鳴鐘暮入¶
王侯宅紅妝不讓掌中人珠履皆為門下客片言立賜¶
<pb:KR2k0097_WYG_022-9a>¶
萬黄金一笑還酬雙白璧帶甲連營殺氣寒君王推轂¶
將登壇彎弧自信成功易拔劒&KR0218;知報怨難已見分符¶
連楚越更聞飛檄救邯鄲一朝運去同衰賤意氣雄豪¶
似驚電楊花飛入侯嬴館草色淒迷魏王殿萬騎千乘¶
空雲屯綺構朱甍不復存夜雨人歸朱亥里秋風客散¶
信陵門川原百代重回首宋寢隋宮亦何有遊鹿時銜¶
内苑花行人尚折繁臺柳繁臺下接古城西春深桃李¶
自成蹊朝來忽見東風起薄暮飛花滿故堤¶
<pb:KR2k0097_WYG_022-9b>¶
　　　梁苑歌三首　　　　　　　　王廷相¶
君不見梁王已破六國壘苑中便起文園臺黄金白玉¶
架樓閣綺榻延賔四向開清泠池上三尺雪相如新賦¶
傾鄒枚臨卭美人鬭花朶挑以琴心禮豈&KR0218;漢庭賣賦¶
得千金白首遊梁計亦左今人空怍古人風抱策為儒¶
嘆不逢嗚呼古來文士不檢豈足病且覽詞彩如長虹¶
　　　二¶
梁苑東連孟諸野舊國山髙水彌下黄金觸斗不作樂¶
<pb:KR2k0097_WYG_022-10a>¶
徒使千年笑達者君不見漢天子愛弟侈賜空大盈梁¶
王受之不一驚合沓金根車宛轉玻瓈軿突然馳道流¶
日星千乘萬騎敵鹵簿貴熖豪華傾九瀛百年之後君¶
為誰有酒莫惜千金揮不信試看梁王苑狐兔草馳鬼¶
火吹¶
　　　三¶
黄河東來沙填海陳留十山㡬山在梁王古苑九地深¶
嵗嵗龍蛇窟穴改我田在苑苑在東灌園鑿井當其中¶
<pb:KR2k0097_WYG_022-10b>¶
應門兩黄鶴抱琴雙玉童行歌曳杖如遊龍前身恐是¶
河上公君不見七十二帝如旋蓬惟有堯舜流髙風人¶
生百年電閃閃何必希時釣譽攀援日月獨為功子雲¶
草𤣥恒不調虞卿著書仍固窮我懐欲附沙洲鴻¶
　　　夷門歌　　　　　　　　　　李濂¶
秦兵譟振長平瓦趙人肝腦塗原野邯鄲一夕陷圍中¶
魏軍不敢屯城下當時獨有信陵君門前劒舄多如雲¶
不有夷門抱關者誰知屠肆鼓刀人臥内虎符初入手¶
<pb:KR2k0097_WYG_022-11a>¶
壯士胷中血一斗北救邯鄲西卻秦五霸之功今復有¶
平生志氣何雄豪功成刎頸如拔毛秋風弔古夷門道¶
惆悵荒城空緑蒿¶
　　五言律詩¶
　　　晚入汴水　　　　　　　　唐崔顥¶
昨晚南行楚今朝北泝河客愁能㡬日鄉路漸無多晴¶
景搖津樹春風起棹歌長淮亦已盡寧復畏潮波¶
　　　汴路即事　　　　　　　　　王建¶
<pb:KR2k0097_WYG_022-11b>¶
千里河煙直青槐夾岸長天涯同此路人語各殊方草¶
市迎江貨津橋稅海商因看故宮柳憔悴不成行¶
　　　汴路水驛　　　　　　　　　王建¶
晚泊水邊驛柳塘初起風蛙鳴蒲葉下魚入稻花中去¶
舍已云逺問程猶向東近來雖怨别不與少年同¶
　　　汴上暮秋　　　　　　　　　許棠¶
獨立長堤上西風滿客衣日臨秋草廣山接逺天微岸¶
葉隨波盡沙雲與鳥飛秦城寧有素志意自知歸¶
<pb:KR2k0097_WYG_022-12a>¶
　　　汴河路有感　　　　　　　白居易¶
三十年前路孤舟重往還繞身新眷屬舉目舊鄉關事¶
去惟留水人非但見山啼襟與愁鬢此日兩成斑¶
　　　送開封盧少府　　　　　　韋應物¶
雄藩車馬地作尉有光輝滿席賔常侍闐街獨夜歸關¶
河征斾逺煙樹夕陽微到處無留滯梁園花欲稀¶
　　　春日遊金明池　　　　　　宋李昭玘¶
日有江湖思坐無車馬塵横橋自照水啼鳥不驚人輦¶
<pb:KR2k0097_WYG_022-12b>¶
路晴飛絮宮墻暗鎻春多情老園吏灑地喜相親¶
　　　宜春苑　　　　　　　　　王安石¶
宜春舊臺沼日暮一登臨解帶行蒼蘚移鞍坐緑隂樹¶
疎啼鳥逺水靜落花深無復增脩事君王惜費金¶
　　　出善利門　　　　　　　　陳師道¶
十載都城客孤身冒百艱一饑非死所萬里有生還去¶
國吾何意歸田病不關共看雙白鬢似得半生閒¶
　　　夏日汴中作　　　　　　　陳師道¶
<pb:KR2k0097_WYG_022-13a>¶
倚棹望平野低雲宻未收黄鸝度髙柳歸燕拂行舟濁¶
水不堪照清江空憶遊晚晴蒸潤劇喘月見吳牛¶
　　　中書省宿齋偶作二首　　　文彥博¶
齋潔奉祠事深嚴宿禁扃露盤雲表見鈞奏夢中聽慎¶
獨䖍君命清心重禮經顧慚溫室樹忽此集鷦螟¶
　　　二¶
鳳閣容棲集心無外慮侵夜凉秋氣早人靜禁門深大¶
政慚無補微才恐不任欹眠聽宮漏蘭熖照青衾¶
<pb:KR2k0097_WYG_022-13b>¶
　　　景靈宮宿齋謝雨　　　　　　韓琦¶
邃寂敞僊扃心齋物外清滂沱今應禱肹蠁此通誠月¶
殿栖真境風梧醒睡聲如何謝靈貺至道本難名¶
　　　正月三日與廣淵同出南薰門分趨齋宮塗中¶
　　　　成　　　　　　　　　　司馬光¶
並轡出都門葱蘢日欲昕野寒餘宿雪樹闇濕春雲稍¶
望郊宮近先愁馬首分一朝猶戀戀可復久離群¶
　　　同樂園　　　　　　　　元金師拓¶
<pb:KR2k0097_WYG_022-14a>¶
晴日明華構繁隂蕩緑波蓬丘滄海逺春色上林多流¶
水時雖逝遷鶯暖自歌可憐歡樂極征鼓散雲和¶
　　　登相國寺樓　　　　　　明釋宗泐¶
冬日大梁城郊原四望平雲開太行碧霜落蔡河清欲¶
問征西路兼懐弔古情夷門名尚在無處覓侯嬴¶
　　　繁臺春望　　　　　　　　李夢陽¶
野曠孤煙靜髙臺獨望時地殘隋氏苑天濶禹王祠晚¶
日雲爭白隂崖花自遲目斷南來鴈蕭然故國思¶
<pb:KR2k0097_WYG_022-14b>¶
　　　上方寺鐘樓　　　　　　　李夢陽¶
臺上一鐘鳴登臺萬里平蒹葭天正逺雲氣暮還生饑¶
雀喧空澤黄蒿斷古城不堪臨眺屢况是感秋情¶
　　　春日大梁東郭　　　　　　李夢陽¶
桃柳清沙晚悵然悲逺春葉明深坐鳥花劇轉愁人少¶
小追歡地乾坤放逐臣已看共如此何惜醉遊頻¶
　　　繁臺歸興　　　　　　　　李夢陽¶
萬里竟何事三年違此都短墻殘菊在别業古臺孤冬¶
<pb:KR2k0097_WYG_022-15a>¶
日低簷塔霜風靜野蕪但看頭盡白莫恡酒重沽¶
　　　吹臺訪川父讀書處　　　　　李夢陽¶
李生梁國彦少小事沉冥落日古臺上獨行楓樹青苔¶
侵映雪壁鳥下草𤣥亭野濶看無際浮雲似洞庭¶
　　　吹臺酬空同子見訪之作　　　　李濂¶
古臺讀書處長者命車來偶踐看花約因扳聽雨盃川¶
原餘戰伐文藻憶鄒枚並眺平蕪迥斜陽首重回¶
　　　秋日吹臺讀書酬客過訪　　　　李濂¶
<pb:KR2k0097_WYG_022-15b>¶
斜日梁王苑西風古吹臺閉門秋思苦走馬故人來對¶
酒談丹訣哦詩步緑苔知君有髙興凉夜不須迴¶
　　　古臺秋望　　　　　　　　　李濂¶
何處看秋色城南登古臺憑髙一以望幽思若為裁客¶
昔乗雲去人今聽鴈來浮生易衰白把酒重徘徊¶
　　　春逰繁塔寺二首　　　　　　李濂¶
少小曾逰地重來感慨深稚僧今老大落日更春隂廢¶
殿蒼苔合頽垣紫燕吟空餘舊時塔蔓草故蕭森¶
<pb:KR2k0097_WYG_022-16a>¶
　　　二¶
古臺白雲寺雲裏塔珠光春日停車客登遊樂未央題¶
詩留竹院醒酒坐松堂浪跡真堪笑招提亦醉鄉¶
　　　登上方寺塔二首　　　　　　李濂¶
寶塔憑虛起登遊但㡬重中天近牛斗平地涌芙蓉牖¶
入黄河氣簷低少室峯妙髙無上境臥聽下方鐘¶
　　　二¶
塔影午氤氳名香八面聞盤梯失白晝絶頂俯層雲外¶
<pb:KR2k0097_WYG_022-16b>¶
見蓮花色中藏貝葉文髫逰今不倦為喜出塵氛¶
　　　登汴故城有懐宋事　　　　　李濂¶
無險難為國云何此帝州圖燕真失策徙洛是良謀花¶
石傾邦日金繒啖敵秋二龍生不返故國黍離愁¶
　　　夷門　　　　　　　　　　　李濂¶
不聽侯生計胡收晉鄙軍卻秦功絶世存趙譽流芬故¶
址留殘礎遺墳鎻暮雲千秋豪俠氣吾愛馬遷文¶
　　　繁臺春望　　　　　　　　　李濂¶
<pb:KR2k0097_WYG_022-17a>¶
出城融雪盡觸目暖煙饒不到古臺上&KR0218;知春色遙鄉¶
園仍節序身世且漁樵腸斷南天鴈群飛過洛橋¶
　　　泛黄河　　　　　　　　　　陸深¶
淼淼望不極連天送濁流浮沈經塞外淘洗向中州鷗¶
弄千帆雨沙明兩岸秋靈槎頻訊問乘興欲遨遊¶
　¶
　¶
　¶
<pb:KR2k0097_WYG_022-17b>¶
　¶
　¶
　¶
　¶
　¶
　¶
　¶
　汴京遺蹟志巻二十二¶
